---
ID: 20648
post_title: '„Be Quiet! Pure Power 9 CM“ &#8211; naujas favoritas tarp nebrangių 500 W galios maitinimo šaltinių?'
author: BC00
post_date: 2016-05-23 00:05:14
post_excerpt: ""
layout: post
permalink: >
  http://www.technews.lt/portal/reviews/be-quiet-pure-power-9/
published: true
---
<p style="text-align: justify;">500 vatų, 80+ Silver efektyvumas, modulinis dizainas ir 80 eurų neviršijanti kaina – toks būtų itin trumpas supažindinimas su „Pure Power 9“ (PP9) CM maitinimo šaltiniu, ir labai tikėtina, kad pasiruošusysis įsigyti kibirais energijos nenaudojančios sistemos šiuo įrenginiu rimtai susidomėjo. Žinoma, ant popieriaus yra kur kas įspūdingiau atrodančių „Be Quiet!“ maitinimo šaltinių, tačiau mažų mažiausiai visai neseniai pristatyta PP9 serija turi būti paklausi. Paklausa su gražiu apibūdimu yra, bet ar yra ir geras pasirodymas?</p>
<p style="text-align: center;"><img class="alignnone wp-image-20695" src="http://www.technews.lt/portal/wp-content/uploads/2016/05/PP9logo-800x712.jpg" alt="PP9logo" width="650" height="578" /></p>
[nextpage title="Pakuotė ir komplektacija"]
<p style="text-align: justify;">PP9 dėžutė labai kompaktiška, todėl šis faktas leidžia tikėtis arba kompaktiško įrenginio, arba tiesiog manyti, kad „Listan“ moka viską suspausti į savo vietas.</p>
<p style="text-align: justify;">Gamintojas praneša apie 80+ Silver efektyvumą, atjungiamų kabelių savybę, išskirtinę tylą ir puikų patikimumą mažų mažiausiai trims metams (toks PP9 maitinimo šaltiniams taikomas garantinis terminas). Priešingoje dėžutės pusėje matome kokias jungtis turi kiekvienas kabelis, papildomai nurodant jų ilgį. Pateikiama ir elektrines specifikacijas atskleidžianti lentelė.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_73633.jpg"><img class="alignnone wp-image-20653" src="http://www.technews.lt/portal/wp-content/uploads/2016/05/SAM_73633-800x534.jpg" width="320" height="213" />  </a><a href="http://www.technews.lt/portal/wp-content/uploads/2016/05/SAM_73622.jpg"><img class="alignnone wp-image-20654" src="http://www.technews.lt/portal/wp-content/uploads/2016/05/SAM_73622-800x534.jpg" width="320" height="213" /></a></p>
<p style="text-align: left;">Įpakavimas - neprabangus, bet pakankamas, kad maitinimo šaltinis išgyventų kelionę iš vidurio Europos, kuri, pažiūrėjus į dėžutę, buvo su nuotykiais, bet apie juos galėtų papasakoti tik kurjeris... Komplektacija nėra nuvilianti: turime ir plastmasinius „zip-ties“ surišėjus, ir tvirtinimo varžtelius, ir AC kabelį.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7364.jpg"><img class="alignnone wp-image-20670" src="http://www.technews.lt/portal/wp-content/uploads/2016/05/SAM_7364-800x534.jpg" width="320" height="213" /></a><a href="http://www.technews.lt/portal/wp-content/uploads/2016/05/SAM_7365.jpg">  <img class="alignnone wp-image-20671" src="http://www.technews.lt/portal/wp-content/uploads/2016/05/SAM_7365-800x534.jpg" width="320" height="213" /> [nextpage title="Specifikacijos"]</a></p>
<p style="text-align: justify;">„Pure Power 9“ atitinka 80+ Silver reikalvavimus – optimaliomis apkrovos sąlygomis tai turėtų leisti 230 V tinkle pasiekti 89 % efektyvumą. Būtent tokį maksimumą ant pakuotės skelbia ir Listan. 500 W modelis, kaip ir visi šios serijos maitinimo šaltiniai turi dvi virtualias +12 V linijas. Vaizdo plokštėms skirta +12V V2 linija su 28 A (336 W), o procesoriui +12 V1 linija su 20 A (240 W). Bendra kombinuota galia prie 40 °C aplinkos temperatūros gali siekti 40 A (480 W), o tai atitinka 96 % visos maitinimo šaltinio galios. Internetinėje svetainėje nurodyta, kad neapibrėžtą laiko tarpą 500 W modelis gali atiduoti ir 550 W. Mažųjų linijų galia, kaip nutinka nedažnai, pastebimai skiriasi: +3.3 V – 24 A / +5V – 15 A. Bendra kombinuota galia daugiau nei pakankama – 120 W. Panašu, kad FSP pasirūpino visų įmanomų pagrindinių apsaugų integracija. Pure Power 9 serijos maitinimo šaltiniai ne tik apsaugoti tiek nuo per didelės/per mažos įtampų (OVP/UVP), tiek turi apsaugas nuo perkaitimo (OTP) ir perkrovimo (OPP).</p>
<p style="text-align: center;"><a href="http://www.technews.lt/portal/wp-content/uploads/2016/05/PP9500Wspecs.png"><img class="alignnone size-full wp-image-20656" src="http://www.technews.lt/portal/wp-content/uploads/2016/05/PP9500Wspecs.png" alt="PP9500Wspecs" width="635" height="237" /></a></p>
<p style="text-align: justify;">Prie maitinimo šaltinio tampriai prijungti ATX12V (20+4 pin) ir EPS12V (4+4 pin) kabeliai. Įvilkimo į medžiagines rankoves kokybė nėra pavyzdinga (laidai linkę plaukioti), tačiau skųstis dėl šių dviejų prijungtų kabelių sunku: norint, kad PC veiktų, jie privalo būti prijungti. „Listan“ siūlo modulinius plokščio tipo kabelius. 500 W modelio savininkai gauna du atskirus 6+2 jungtimis pasibaigiančius PCIe kabelius, vieną tik SATA jungtis turintį kabelį ir du kabelius, kurie nešasi maišytas sąsajas. Paprastai į SATA + Molex kabelius žiūrime teigiamai, tačiau šįkart nepatinka tai, kad prie vieno iš dviejų kabelių tampriai prijungta FDD jungtis, kurią nori nenori teks slėpti korpuse. Šiais laikais FDD jungtis privalo turėti papildomą prijungimą.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7381.jpg"><img class="alignnone wp-image-20672" src="http://www.technews.lt/portal/wp-content/uploads/2016/05/SAM_7381-800x534.jpg" width="320" height="213" /></a><a href="http://www.technews.lt/portal/wp-content/uploads/2016/05/SAM_7383.jpg">  <img class="alignnone wp-image-20673" src="http://www.technews.lt/portal/wp-content/uploads/2016/05/SAM_7383-800x534.jpg" width="320" height="213" /></a></p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7384.jpg"><img class="alignnone wp-image-20674" src="http://www.technews.lt/portal/wp-content/uploads/2016/05/SAM_7384-800x534.jpg" width="320" height="213" /></a><a href="http://www.technews.lt/portal/wp-content/uploads/2016/05/SAM_7385.jpg">  <img class="alignnone wp-image-20675" src="http://www.technews.lt/portal/wp-content/uploads/2016/05/SAM_7385-800x534.jpg" width="320" height="213" /></a></p>
<p style="text-align: center;"><a href="http://www.technews.lt/portal/wp-content/uploads/2016/05/PP9500Wcables.png"><img class="alignnone size-full wp-image-20657" src="http://www.technews.lt/portal/wp-content/uploads/2016/05/PP9500Wcables.png" alt="PP9500Wcables" width="635" height="127" /></a></p>
<p style="text-align: justify;">[nextpage title="Žvilgsnis iš arčiau"]</p>
<p style="text-align: justify;">Kaip ir buvo galima spėti pamačius nedidelę dėžutė, 500 W galios Pure Power 9 modelis yra pakankamai kompaktiškas – jo korpuso gylis siekia 160 mm. Šiuolaikišką ir nenuobodų dizainą formuoja ventiliatorių dengiančios grotelės ir aušinimo įrenginį supantis oranžinės spalvos rėmelis.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7369.jpg"><img class="alignnone wp-image-20676" src="http://www.technews.lt/portal/wp-content/uploads/2016/05/SAM_7369-800x534.jpg" width="320" height="213" />  </a><a href="http://www.technews.lt/portal/wp-content/uploads/2016/05/SAM_7378.jpg"><img class="alignnone wp-image-20677" src="http://www.technews.lt/portal/wp-content/uploads/2016/05/SAM_7378-800x534.jpg" width="320" height="213" /></a></p>
<p style="text-align: justify;">Ant vieno iš korpuso šonų užklijuotas maitinimo šaltinio specifikacijas nurodantis lipdukas, kitame šone įspraustas be quiet! pavadinimas. Korpusas ganėtinai teplus – linkęs atskleisti, kurioj vietoj buvo ką tik pačiupinėtas.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7379.jpg"><img class="alignnone wp-image-20678" src="http://www.technews.lt/portal/wp-content/uploads/2016/05/SAM_7379-800x534.jpg" width="320" height="213" /></a><a href="http://www.technews.lt/portal/wp-content/uploads/2016/05/SAM_7380.jpg">  <img class="alignnone wp-image-20679" src="http://www.technews.lt/portal/wp-content/uploads/2016/05/SAM_7380-800x534.jpg" width="320" height="213" /></a></p>
<p style="text-align: justify;">Sušilęs oras šalinamas pro įprastas korio formos groteles, kairėje pusėje esant įrengtiems AC lizdui ir srovės įjungimo/išjungimo mygtukui. Vienu metu galima panaudoti visaus prijungiamus kabelius. Tam yra trys lizdai periferiniams ir du lizdai PCIe kabeliams. Kontaktų skaičius skirtingas, todėl suklysti kur koks kabelis keliauja bus labai sudėtinga.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7377.jpg"><img class="alignnone wp-image-20680" src="http://www.technews.lt/portal/wp-content/uploads/2016/05/SAM_7377-800x534.jpg" width="320" height="213" /></a><a href="http://www.technews.lt/portal/wp-content/uploads/2016/05/SAM_7374.jpg">  <img class="alignnone wp-image-20681" src="http://www.technews.lt/portal/wp-content/uploads/2016/05/SAM_7374-800x534.jpg" width="320" height="213" /> [nextpage title="Po gaubtu"]</a></p>
<p style="text-align: justify;">„Pure Power 9“ serijos maitinimo šaltinių OEM gamintojas yra FSP, kuris pasirinko Active Clamp + SR (Synchronous Rectifier) topologiją. Dar nuodugniai nespėję apžvelgti 500 W modelio vidurių turime informuoti, kad techninėje dokumentacijoje aiškiai pasakyta, jog grupinė reguliacija čia nepanaudota, tačiau tuo pačiu žinome, kad šie maitinimo šaltiniai neturi DC-DC keitiklių. Taigi, kaip „Listan“ (FSP) pavyko be DC-DC pasiekti geresnę įtampų reguliaciją, kuria jie giriasi?</p>
<p style="text-align: justify;">Sinchroninis išlyginimas panaudotas ne tik +12 V, bet ir abiejose mažosiose linijose. Pagrindiniame transformatoriuje sugeneruojamos +12 V ir + 5 V įtampos. Pirma šaka - + 12V, antra - +5 V. Antrojoje šakoje paraleliai sudaromos tiek +5 V, tiek +3.3 V grandinės. Norėdama išpildyti tokį dizainą FSP privalėjo atsisakyti pasyvaus veikimo diodų ir integruoti papildomus aktyvius MOSFET tranzistorius bei atitinkamus valdiklius (IC). Iš pažiūros tokia architektūra finiše leidžia gauti tris viena nuo kitos nepriklausomas įtampas, tačiau tas faktas, kad +12 V ir +5 V integruotos į tą patį transformatorių aiškiai pasako, kad tebeturime grupinio reguliavimo apraiškų, o tiksliau pusę šio reguliavimo. Galima sakyti, kad čia nepanaudota ne tipinė grupinė reguliacija, o hibridinė, ir ji vis dar tebėra jautri kryžminei maitinimo šaltinio linijų apkrovai.</p>
<p style="text-align: center;"><a href="http://www.technews.lt/portal/wp-content/uploads/2016/05/PP9familyscheme.jpg"><img class="size-full wp-image-20658 aligncenter" src="http://www.technews.lt/portal/wp-content/uploads/2016/05/PP9familyscheme.jpg" alt="PP9familyscheme" width="600" height="577" /></a></p>
<p style="text-align: justify;">Pirminis filtravimas prasideda nuo dviejų ant AC lizdo sumontuotų Y kondensatorių, dar tokius pat du ir porą X kondensatorių jau randant ant montažinės plokštės. Pagalbą siūlo ir 3 varinės ritės, tačiau maitinimo šaltinis aiškiai neturi metalo oksido varistoriaus. Jį keičia specialus dujų išlydžio vamzdelis, bet jo reakcijos laikas yra ilgesnis. FSP pasirinko viengubą diodų tiltelį, kuris aušinamas atskiru radiatoriumi.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7391.jpg"><img class="alignnone wp-image-20659" src="http://www.technews.lt/portal/wp-content/uploads/2016/05/SAM_7391-800x534.jpg" width="320" height="213" />  </a><a href="http://www.technews.lt/portal/wp-content/uploads/2016/05/SAM_7395.jpg"><img class="alignnone wp-image-20660" src="http://www.technews.lt/portal/wp-content/uploads/2016/05/SAM_7395-800x534.jpg" width="320" height="213" /></a></p>
<p style="text-align: justify;">APFC zonoje randame elektrolitinį „Teapo“ kondensatorių (270 uF, 420V, 85 °C). Nesame sužavėti nei pačiu gamintoju, nei kondensatoriaus talpa, nei tuo labiau terminiu reitingu. APFC valdikliu pasirinkta FSP 6600 IC, šalia kurios matomas FSP 6601 valdiklis, atsakingas už MOSFET tranzistorių darbą. Antrinėje zonoje taipogi matome elektrolitinius „Teapo“ kondensatorius, kurių terminė tolerancija padidinta iki 105 °C. Gerai bent tiek, kad atsisakyta mišinio, įtraukiant tokius gamintojus, kaip „Su‘scon“, „Taicon“ ar „CapXon“. Pastarojo gamintojo produkcijos galima rasti ant prijungiamų kabelių PCB, bet ten panaudoti kondensatoriai jau yra polimeriniai. Jie kur kas patikimesni už elektrolitinius.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7400.jpg"><img class="alignnone wp-image-20663" src="http://www.technews.lt/portal/wp-content/uploads/2016/05/SAM_7400-800x534.jpg" width="320" height="213" />  </a><a href="http://www.technews.lt/portal/wp-content/uploads/2016/05/SAM_7405.jpg"><img class="alignnone wp-image-20664" src="http://www.technews.lt/portal/wp-content/uploads/2016/05/SAM_7405-800x534.jpg" width="320" height="213" /></a></p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7407.jpg"><img class="alignnone wp-image-20665" src="http://www.technews.lt/portal/wp-content/uploads/2016/05/SAM_7407-800x534.jpg" width="320" height="213" />  </a><a href="http://www.technews.lt/portal/wp-content/uploads/2016/05/SAM_7410.jpg"><img class="alignnone wp-image-20666" src="http://www.technews.lt/portal/wp-content/uploads/2016/05/SAM_7410-800x534.jpg" width="320" height="213" /></a></p>
<p style="text-align: justify;">Apsaugų paketą valdo „Weltrend“ gamintojo WT7527 IC, kuri patalpinta ant vertikalios pridėtinės PCB. Aušinimo įrenginiu pasirinktas 120 mm skersmens ventiliatorius, pažymėtas kaip BQ QF1-12025-MS. Tai „rifle“ tipo guolius naudojantis ventiliatorius, išvystantis 1800 RPM ir 52 CFM bei reikalaujantis 3,6 W sąnaudų. „Rifle“ guoliai savo savybėmis labiausiai panašūs į sleeve tipo guolius, tačiau nebijo horizontalios darbinės padėties.</p>
<p style="text-align: center;"><a href="http://www.technews.lt/portal/wp-content/uploads/2016/05/SAM_7416.jpg"><img class="alignnone wp-image-20661" src="http://www.technews.lt/portal/wp-content/uploads/2016/05/SAM_7416-800x534.jpg" width="320" height="213" />  </a><a href="http://www.technews.lt/portal/wp-content/uploads/2016/05/SAM_7389.jpg"><img class="alignnone wp-image-20662" src="http://www.technews.lt/portal/wp-content/uploads/2016/05/SAM_7389-800x534.jpg" width="320" height="213" /> [nextpage title="Testavimas"]</a></p>
<p style="text-align: justify;">Maitinimo šaltinis testuotas įprastomis sąlygomis, ~40 °C aplinkos temperatūroje, apkraunant jį 10, 20, 50, 75, 100 ir 110 % numatytos jo galios. Testuojant matuotos linijų įtampos, triukšmo lygis (5 cm. atstumu nuo šaltinio), maitinimo šaltinio temperatūra, apskaičiuotas naudingumo koeficientas. Papildomai matuotos pulsacijos maitinimo šaltinio linijose.</p>
[nextpage title="Rezultatai"]
<p style="text-align: center;"><a href="http://www.technews.lt/portal/wp-content/uploads/2016/05/PP9500Wresultss.png"><img class="alignnone wp-image-20668 size-full" src="http://www.technews.lt/portal/wp-content/uploads/2016/05/PP9500Wresultss.png" alt="PP9500Wresultss" width="661" height="426" /></a></p>
<p style="text-align: center;"><a href="http://www.technews.lt/portal/wp-content/uploads/2016/05/PP9500W33Vripple.png"><img class="alignnone size-full wp-image-20684" src="http://www.technews.lt/portal/wp-content/uploads/2016/05/PP9500W33Vripple.png" alt="PP9500W33Vripple" width="545" height="106" /></a></p>
<p style="text-align: center;"><span style="font-size: 10pt;"><em>+3.3 V</em></span></p>
<p style="text-align: center;"><a href="http://www.technews.lt/portal/wp-content/uploads/2016/05/PP9500W5Vripple.png"><img class="alignnone size-full wp-image-20685" src="http://www.technews.lt/portal/wp-content/uploads/2016/05/PP9500W5Vripple.png" alt="PP9500W5Vripple" width="544" height="132" /></a></p>
<p style="text-align: center;"><span style="font-size: 10pt;"><em>+5 V</em></span></p>
<p style="text-align: center;"><a href="http://www.technews.lt/portal/wp-content/uploads/2016/05/PP9500W12Vripple.png"><img class="alignnone size-full wp-image-20686" src="http://www.technews.lt/portal/wp-content/uploads/2016/05/PP9500W12Vripple.png" alt="PP9500W12Vripple" width="545" height="113" /></a></p>
<p style="text-align: center;"><span style="font-size: 10pt;"><em>+12 V</em></span></p>
<p style="text-align: center;"><a href="http://www.technews.lt/portal/wp-content/uploads/2016/05/PP9500W12VrippleOL.png"><img class="alignnone size-full wp-image-20705" src="http://www.technews.lt/portal/wp-content/uploads/2016/05/PP9500W12VrippleOL.png" alt="PP9500W12VrippleOL" width="545" height="116" /></a></p>
<p style="text-align: center;"><span style="font-size: 10pt;"><em>+12 V</em></span> <em><span style="font-size: 10pt;">(overload)</span></em></p>
<p style="text-align: justify;">Norint gauti 80+ Silver sertifikatą 230 V tinkle būtina pasiekti 85 % efektyvumą prie 20 ir 100 % apkovos bei 88 % prie 50 %. Mūsų gautam testavimo pavyzdžiui tai nėra problema ir reikalavimai viršyjami 1,8 – 3,5 %. Pilnai apkrautam 500 W modeliui pavyksta net nežymiai (0,5 %) viršyti 80+ Gold reikalaujamą efektyvumą.</p>
<p style="text-align: justify;">Pusę galios atiduodantis 500 W PP9 yra itin tylus – ventiliatorius sukasi minimaliais RPM ir prie 75 % apkrovos dBA vertė padidėja pastebimiau (nuo ~47 dBA iki 51 dBA). Nepaisant to, maitinimo šaltinis vis dar labai tylus ir tikrai neišsiskirs iš kitų ventiliatorių naudojančių PC komponentų, kas jau nelabai tikėtina leidus PP9 ventiliatoriui įsismarkuoti: 66 dBA prie 100 % apkrovos ir 71 dBA perkrovos režimu. Mūsiškis sugebėjo sėkmingai atiduoti 537 W, neaptinkant jokių problemų reguliavime. Tiesa, efektyvumas sumažėjo net 3,1 %, o bangavimas +12V linijoje beveik padvigubėjo (31,3 mV), tačiau tai labai toli iki maksimalios ATX leistinos ribos (120 mV).</p>
<p style="text-align: justify;">+12 V liniją PP9 reguliuoja labai pavyzdingai. Užfiksuotas 0,752 % nuokrypis (be perkrovos testo) leido pagerinti iki tol pirmavusio „Seasonic M12II-EVO“ rezultatą. Maksimalus +12 V nuokrypis taip pat mažiausias – 1,42 %. Tradicinį grupinį reguliavimą turinčio „Seasonic M12II-EVO“ mažųjų linijų reguliacijos rezultatus laikėme labai gerais ir PP9, pasirodo, nelinkęs nusileisti. Vidutinis ir maksimalus nuokrypiai +5V linijoje šiek tiek prastesni už M12II-EVO rezultatus, tačiau +3.3V linija suvaldoma geriau. Tiesą pasakius, netgi geriausiai iš visų keturių palyginime dalyvaujančių maitinimo šaltinių. Geriausias +3.3V pasirodymas lieka DC-DC reguliavimu pasižyminčio „Seasonic G-550“ kišenėje.</p>
<p style="text-align: justify;">Vos 17,2 mV leidžia atimti iš G-550 geriausiai +12 V linijoje bangavimus slopinančio maitinimo šaltinio mini titulą. Tas pats nutinka ir su +3.3 V linijos 15,6 mV siekiančiu rezultatu. Bangavimai +5 V linijoje slopinami šiek tiek prasčiau (26,6 mV), tačiau to pakanka įsitvirtinti antroje vietoje.</p>
<p style="text-align: center;"><a href="http://www.technews.lt/portal/wp-content/uploads/2016/05/PP9CM500Wcomparison.png"><img class="alignnone size-full wp-image-20768" src="http://www.technews.lt/portal/wp-content/uploads/2016/05/PP9CM500Wcomparison.png" alt="PP9CM500Wcomparison" width="637" height="304" /></a></p>
<p style="text-align: center;"><em><span style="font-size: 8pt;">Geriausias rezultatas paryškintas oranžine spalva</span></em></p>
<p style="text-align: justify;">[nextpage title="Išvados"]</p>
<p style="text-align: justify;">Eilinį kartą nelikome nustebinti „Be Quiet!“, kaip tylą propaguojančio prekinio ženklo, vardu. 500 W galios „Pure Power 9“ maitinimo šaltinis garantuoja tylą iki pat 75 % apkrovos. Visi kiti rezultatai kalba patys už save, kurie, turime pripažinti, nustebino. Pasiektas ne tik stiprus 80+ Silver efektyvumas, pasirūpinta visomis svarbiausiomis apsaugomis, bet ir pranokti lūkesčiai ten, kur jų tikėtasi mažiausiai. Nei esame linkę sureikšminti grupinio reguliavimo trūkumų, nei kažko ypatingo tikėjomės iš hibridinės į PP9 įdiegtos tokio reguliavimo sistemos, bet gautas testavimo pavyzdys labai nesaugiai privertė pasijausti tą patį „Seasonic M12II-EVO“, iš jo atimant tampriausią +12 V liniją turinčio PSU statusą (tarp palyginime dalyvavusių modelių). Tuo tarpu +3.3 V linija neperžengė maksimalaus 1,82 % nuokrypio ir jos valdymas buvo preciziškesnis už DC-DC valdiklius turinčio „Seasonic G-550“. Tokio tipo maitinimo šaltiniui tai puikus rezultatas, kaip ir faktas, kad +5V neperlipo 2,5 % nuokrypio. Absoliučiai jokių priekaištų ir visose trijose linijose užfiksuotiems bangavimams: 26,6 mV (+5V) arba vos kiek daugiau nei pusė ATX leistinos vertės tikrai nėra tai, dėl ko reikėtų krimstis. Vistik reikia atkrepti dėmesį, kad mes nenaudojame griežtai išreikštos kryžminės apkrovos ir taikome labiau į tokią apkrovą, kokią gali sukurti įprastas namų kompiuteris.</p>
<p style="text-align: justify;">Kur kas didesnį nusivylimą kelia panaudoti  kondensatoriai. Šiuo atveju galbūt ne tiek, kiek pats pasirinktas gamintojas (Teapo), bet konkrečiai pagrindinis kondensatorius, kuris turi ne 105 °C, o tik 85 °C darbinį reitingą. Asmeniškai sunku kalbėti apie jo realų patikimumą, nes mūsų pačių ilgą laiką naudojamas maitinimo šaltinis turi japoniškus atitikmenis, tačiau priklausomai nuo talpos, tokių kondensatorių ilgaamžiškumas esant 85 °C turėtų siekti ~2000 valandų, o 105 °C iki 3000 valandų. Visgi, tarp vokiškos kokybės ir japoniškos produkcijos štiliaus jaučiame savotišką disbalansą. Geriau duokite mums paprastus (ne plokščio tipo) kabelius, bet įdėkite ilgaamžiškesnį kondensatorių - puikiai pamename 105 °C „Nippon Chemi-Con“ pagrindinį kondensatorių 500 W galios „Enermax“ maitinimo šaltinyje, kainuojančiame viso labo 55 €. Kaip ten bebūtų, PP9 apsaugotas trijų metų garantija ir tai nėra trumpiausios trukmės aptarnavimas maitinimo šaltinių rinkoje. Be konkurentų agresyvumo, ypač „Corsair“, be dvejonių apie „Teapo“ kokybę ir tokių smulkmenų, kaip tampriai prijungta FDD sąsaja, PP9 atrodo pakankamai stiprus, o ir 75 € kaina nepanaši į tą, kuri turėtų ryškų „premium“ prieskonį. Prieskonį, kuris labai dažnai sutinkamas „Listan“ pateikiamame meniu. Neužilgo galime tikėtis ir dar mažesnės kainos, bet prie naujo patiekalo nebus CM raidžių - PP9 versija be atjungiamų kabelių savybės turėtų pasirodyti dar šią vasarą.</p>
<p style="text-align: center;"><a href="http://www.technews.lt/portal/wp-content/uploads/2016/05/PP9CM500Waward_vectorized.png"><img class="alignnone size-full wp-image-20770" src="http://www.technews.lt/portal/wp-content/uploads/2016/05/PP9CM500Waward_vectorized.png" alt="PP9CM500Waward_vectorized" width="200" height="200" /></a></p>