---
ID: 20577
post_title: >
  „Nokia“ grįžta į mobilių
  telefonų ir planšetinių kompiuterių
  rinką
author: BC00
post_date: 2016-05-19 08:00:28
post_excerpt: ""
layout: post
permalink: >
  http://www.technews.lt/portal/news/nokia-grizta-i-mobiliu-telefonu-ir-plansetiniu-kompiuteriu-rinka/
published: true
---
Vakar „Nokia“ paskelbė sugrįžtanti į mobiliųjų telefonų ir planšetinių kompiuterių verslą. Tam buvo pasirašyta sutartis su Suomijoje įkurta „HMD Global Oy“ kompanija, kuri gavo išskirtinę licenziją kurti „Nokia“ prekės ženklą turinčius mobilius telefonus ir planšetes artimiausiems 10 metų. Mainais „Nokia“ gaus autorinį honorarą.

Kartu „Microsoft“ išplatino pranešimą, kuriame teigiama, kad programinės įrangos gigantas už 350 mln JAV dolerių parduos su biudžetine telefonų klase susijusį visą turtą (įskaitant ir Vietname esančią gamyklą) dukterinei „Foxconn Technology Group“ kompanijai „FIH Mobile Ltd.“ ir „HMD Global Oy“. Tapo aišku, kad už mobilių įrenginių gamybą bus atsakinga FIH, rinkodarą, pardavimus, tiekimą ir kitas operacijas prižiūrės HMD, o telefonų dizainą ir įdiegiamas inovacijas kontroliuos pati „Nokia“.

„Microsoft“ sandorį planuoja užbaigti antroje šių metų pusėje, todėl labai tikėtina, kad tuo laikotarpiu rinkoje pradės rastis ir pirmieji „Nokia“ ženklą turintys įrenginiai. Jau dabar žinoma, kad išmaniesiems telefonams pasirinkta „Android“ operacinė sistema.

<a href="http://www.technews.lt/portal/wp-content/uploads/2016/05/Nokiabrandreturningtophonebusiness.jpg"><img class="aligncenter wp-image-20578" src="http://www.technews.lt/portal/wp-content/uploads/2016/05/Nokiabrandreturningtophonebusiness.jpg" alt="Nokiabrandreturningtophonebusiness" width="650" height="450" /></a>

&nbsp;

&nbsp;