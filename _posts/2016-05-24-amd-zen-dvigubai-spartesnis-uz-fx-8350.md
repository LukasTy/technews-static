---
ID: 20827
post_title: 'AMD „Zen“ &#8211; dvigubai spartesnis už FX-8350'
author: BC00
post_date: 2016-05-24 08:03:38
post_excerpt: ""
layout: post
permalink: >
  http://www.technews.lt/portal/news/amd-zen-dvigubai-spartesnis-uz-fx-8350/
published: true
---
<p style="text-align: justify;">Be 40 % didesnės IPC spartos, apie kurią AMD kalba jau nuo praėjusių metų, pagaliau paviešinta daugiau informacijos, ko jau spalio mėnesį galima tikėtis iš naujausios „Zen“ architektūros procesorių, kurie bus montuojami į AM4 lizdą. Minėtas 40 % per taktą prieaugis apskaičiuotas lyginant „Zen“ ir „Excavator“ architektūras, tačiau tai neatskleidžia realaus prieaugio, kurį pasiūlys 6-ių ir 8-ių branduolių „Summit Ridge“ procesoriai.</p>
<p style="text-align: justify;">Šiai dienai gavome tikslesnį palyginimą: aštuonių branduolių „Summit Ridge“ procesorius siūlo dvigubai didesnę spartą „Cinebench R15“ teste lyginant su FX-8350, kuris sudarytas iš keturių „Bulldozer“ (Orochi) modulių, turinčių po 2 branduolius. Tai reiškia, kad vienas „Zen“ branduolys sparta prilygsta dviems „Piledriver“ mikroarchitektūros branduoliams. Didžiulis prieaugis gaunamas ne tik iš architektūrinių pakeitimų, bet ir iš SMT technologijos, kuri yra atitikmuo Intel „HyperThreading“. Tiesa, nereikėtų pamiršti, kad „Excavator“ branduoliai yra ~15 % spartesni už „Piledriver“. Išvada tokia, kad turime ~60 % didesnį pranašumą prieš „Piledriver“ vien dėl padidėjusios IPC spartos, o dvigubai didesnė sparta lyginant su FX-8350 turėtų pastatyti 8-ių branduolių „Zen“ procesorių greta „Intel Core i7-5960X“, kuris taip pat turi aštuonis branduolius.</p>
https://www.youtube.com/watch?v=KlCLg6VMGkU
<p style="text-align: justify;">Galimai vakar buvo nutekintas ir „Summit Ridge“ šerdies maketas iš kurio galima spręsti, kad 14 nm technoologija pagaminta šerdis yra stačiakampio formos, priešinguose galuose esant patalpintiems dviems skaičiuojamiesiems blokams, turintiems po keturis branduolius. L3 lygmens spartinančioji atmintis padalinta į 2 blokus: keturiems branduoliams prieinamai 8 MB L3 atminties, o dar keturi branduoliai turi priėjimą prie likusių 8 MB. Žemesnėje pozicijoje patalpintas DDR4 atminties valdiklis, šiaurinis tiltas bei I/O moduliai. Papildomai kiekvienam branduoliui teks po 512 KB L2 lygmens atminties.</p>
<p style="text-align: center;"><a href="http://www.technews.lt/portal/wp-content/uploads/2016/05/Zendiepossible.jpg"><img class="alignnone wp-image-20828" src="http://www.technews.lt/portal/wp-content/uploads/2016/05/Zendiepossible-800x452.jpg" alt="Zendiepossible" width="650" height="367" /></a></p>