---
ID: 20849
post_title: >
  „Radeon R9 480/470“ turi debiutuoti
  per ateinančias savaites
author: Mindaugas Klumbis
post_date: 2016-05-24 09:57:14
post_excerpt: ""
layout: post
permalink: >
  http://www.technews.lt/portal/news/radeon-r9-480470-turi-debiutuoti-per-ateinancias-savaites/
published: true
---
Iki šiol nebuvo aišku, kokį vaizdo plokščių vardinimą AMD pasirinks su naująją karta. Vieni manė, kad „Polaris 10“ gali būti montuojamas į R9 490 pavadinimo grafikos adapterius, kiti manė, kad į R9 480. Mažiau klaustukų buvo su „Polaris 11“ grafikos procesoriumi ir dauguma tikėjo, kad šis lustas bus talpinamas į R9 470.

Atrodo solidesnės informacijos šia tema turi „<a href="http://videocardz.com/60232/amd-radeon-r9-480-based-on-polaris-10">Videocardz</a>“. Jie teigia, kad remdamiesi savo patikimais šaltiniais gali pasakyti, jog AMD per ateinančias savaites pasiruošusi išleisti R9 480/470 serijos vaizdo plokštes. Tuo pačiu patvirtinant, kad „Polaris 10“ bus montuojamas į R9 480.

Teigiama, kad AMD yra labai paslaptinga apie savo naujas vaizdo plokštes ir tik prieš kelias savaites pradėjo dalintis informacija apie „Polaris“ su savo partneriais. AMD partneriams taipogi neleis demonstruoti „Polaris“ vaizdo plokščių prototipų „Computex 2016“ parodoje. Tad geriausiu atveju pamatysime nebent partnerių atnaujintus aušinimo sprendimus.

Visi tikisi, kad AMD „Polaris“ architektūrą anonsuos birželio 1 dieną „Computex 2016“ parodos metu.
<p style="text-align: center;"><img class="alignnone wp-image-20073 size-full" src="http://www.technews.lt/portal/wp-content/uploads/2016/05/AMD-Polaris-10-GPU-hero.jpg" alt="AMD-Polaris-10-GPU-hero" width="770" height="150" /></p>