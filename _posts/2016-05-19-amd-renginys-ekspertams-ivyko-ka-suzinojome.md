---
ID: 20584
post_title: >
  AMD renginys ekspertams įvyko, ką
  sužinojome?
author: Mindaugas Klumbis
post_date: 2016-05-19 09:42:16
post_excerpt: ""
layout: post
permalink: >
  http://www.technews.lt/portal/news/amd-renginys-ekspertams-ivyko-ka-suzinojome/
published: true
---
Vakar vyko AMD renginys ekspertams. Kompanija žadėjo, kad jo metu bus pažvelgta į „Polaris“ iš arčiau, bet kaip dažnai būna su AMD, kompanija labai šykščiai dalinasi informacija apie naujus produktus ir viską pateikia gan abstrakčiai.

AMD renginio metu visgi netylėjo ir pareiškė, kad jau artimiausiomis savaitėmis bei mėnesiais išvysime tiek pačios AMD kurtas, tiek partnerių patobulintas „Polaris“ vaizdo plokštes. 

Kompanija teigia, kad pagrindinė „Polaris“ architektūros savybė yra asinchroninis apdorojimas, leidžiantis efektyviai išnaudoti grafikos procesoriaus resursus, naudojantis DirectX12 ar Vulkan API. AMD teigia, kad bus labai agresyvūs ir stengsis, kad šią savybę galėtų išnaudoti kuo daugiau dabar kuriamų žaidimų.

„Polaris“ taip pat gebės atlikti aparatinį H.265 video apdorojimą bei palaikys 10 bit dekodavimą.

Kaip ir buvo galima tikėtis, apie būsimų vaizdo plokščių spartą kompanija šnekėti nelabai norėjo, tik pasakė, kad jie sugebėjo išspausti daugiau spartos iš kiekvieno tranzistoriaus nei seniau ne tik naujesnio techproceso dėka, bet ir pasitelkiant įvairias architektūrines optimizacijas.

AMD paklausus apie būsimų vaizdo plokščių energetinį efektyvumą buvo atskleista, kad rinkoje bus siūloma įvairaus dizaino produktų. Vieni pasižymės didesniu energetiniu efektyvumu, kiti mažesniu.

Įdomu, kad AMD užsiminė, kad partneriai turės laisvas rankas modifikuoti „Polaris“ dažnius kaip jiems patinka, taip pasiekiant kuo didesnę spartą išspaudžiant iš lustų visas sultis.

<img src="http://www.technews.lt/portal/wp-content/uploads/2016/04/AMD-Polaris-Architecture-Block-Diagram-500x231.jpg" alt="AMD-Polaris-Architecture-Block-Diagram" width="500" height="231" class="alignnone size-medium wp-image-19430" />