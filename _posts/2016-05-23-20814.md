---
ID: 20814
post_title: >
  „Asus“ atskleidė naują
  nešiojamąjį, grafine sparta
  lenkiantį GTX Titan X
author: BC00
post_date: 2016-05-23 13:00:43
post_excerpt: ""
layout: post
permalink: >
  http://www.technews.lt/portal/news/20814/
published: true
---
<p style="text-align: justify;">Savaitgalį „Asus“ pabandė susprogdinti tikrą bombą, paviešinę keletą naujojo ROG serijos nešiojamojo kompiuterio fotografijų-erzintojų (angl. teaser). Specialioje <a href="http://rog.asus.com/23312016/">ROG paskyroje</a> skelbiama, kad kompanijos R&amp;D skyrius jau yra paruošęs spartinimo galimybę turintį nešiojamą kompiuterį, kuris pasiūlys didžiulį spartos šuolį ir prilygs stacionariems žaidimų kompiuteriams. Net nepasinaudojus spartinimo galimybe naujasis „Asus“ nešiojamasis „3DMark 11“ teste, „Performance“ nustatymais, renka daugiau nei 20 800 taškų ir nežymiai lenkia stacionarią sistemą su GTX Titan X.</p>
<p style="text-align: center;"><a href="http://www.technews.lt/portal/wp-content/uploads/2016/05/AsusGTX1080Mteaser1.jpg"><img class="alignnone wp-image-20815" src="http://www.technews.lt/portal/wp-content/uploads/2016/05/AsusGTX1080Mteaser1.jpg" alt="AsusGTX1080Mteaser1" width="650" height="254" /></a></p>
<p style="text-align: justify;">Nenuostabu, kad tarp internautų netruko pasklisti pasvarstymai, jog „Asus“ atskleidė mobilaus GTX 1080M vaizdo adapterio galią. Vistik kita dalis mano, kad tai kompanijos pabandymas panaudoti neįvardintą vaizdo plokštę mobilaus tipo įrenginyje. Abu spėjimai yra realūs, mat stacionariems kompiuteriams skirta GTX 1080 lenkia GTX Titan X ~25-30 %, o bandymų integruoti į nešiojamą žaidimų įrenginį pilną stacionarios VGA silicį, pavyzdžiui kad ir GTX 980, taip pat jau buvo.</p>
<p style="text-align: center;"><a href="http://www.technews.lt/portal/wp-content/uploads/2016/05/AsusGTX1080Mteaser2.jpg"><img class="alignnone wp-image-20816" src="http://www.technews.lt/portal/wp-content/uploads/2016/05/AsusGTX1080Mteaser2.jpg" alt="AsusGTX1080Mteaser2" width="650" height="325" /></a></p>
<p style="text-align: justify;">Pažymima, kad išskirtinai žaidėjams skirtas naujasis „Asus“ nešiojamas kompiuteris turi ir „koncepcinio įrenginio“ statusą. Tai reiškia, kad atsižvelgiant į galutinę produkto praktiškumą, funkcionalumą ar kainą, bet kas iš šio kompiuterio dar gali būti pašalinta. Greičiausiai daugiau informacijos galima tikėtis „Computex 2016“ parodoje, tačiau be spekuliacijų apie integruotą GTX 1080M spartintuvą, galima išgirsti nepatvirtintos informacijos, jog tai net 24" ekraną turintis žaidimų kompiuteris.</p>